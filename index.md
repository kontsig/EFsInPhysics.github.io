

<img src="https://user-images.githubusercontent.com/95580413/145587972-64cdd339-bf9c-4060-89b8-9a751ee9b770.png" width="700" align="center" >
<img src="https://user-images.githubusercontent.com/95580413/145589801-27f4cdbe-0dd6-4b62-becd-b3fe27a010f8.png" width="700" align="center">

## Λίγα λόγια για τον ερευνητή και την έρευνα:

<img src="https://user-images.githubusercontent.com/95402829/146199273-9ba57e16-af68-4f73-9ba0-0a724305d265.png" width="180" align="left" > Χαίρετε! Ονομάζομαι Κωνσταντίνος Τσιγαρίδης και επί του παρόντος εργάζομαι για την απόκτηση ενός διδακτορικού τίτλου στο τμήμα Εκπαίδευσης του πανεπιστημίου του Cambridge με ειδίκευση στη Νεύρο-γνωστική Ψυχολογία και την Εκπαίδευση.Είμαι απόφοιτος του τμήματος Φυσικής του ΕΚΠΑ με μεταπτυχιακές σπουδές στη διδακτική των θετικών επιστημών στη δευτεροβάθμια εκπαίδευση από το τμήμα Φιλοσοφίας, Παιδαγωγικής και Ψυχολογίας του ΕΚΠΑ. Τα τελευταία 8 χρόνια είμαι εκπαιδευτικός δευτεροβάθμιας εκπαίδευσης σε ιδιωτικό σχολείο.  

Για περισσότερα από 15 χρόνια προετοιμάζω μαθητές για τις πανελλαδικές εξετάσεις στο μάθημα της φυσικής και πάντα είχα την επιθυμία να ανακαλύψω έναν τρόπο ώστε να βοηθήσω όλους τους μαθητές να μαθαίνουν ευκολότερα και αποδοτικότερα. Θέλοντας να ξεφύγω από το παραδοσιακό μοντέλο του «διάβασε πολλές ώρες και λύσε όσα περισσότερα προβλήματα μπορείς», αναρωτήθηκα αν μπορεί να υπάρξουν διαφορετικές προσεγγίσεις, πιο αποδοτικές, πιο προσιτές, και να απευθύνονται προς όλους τους μαθητές. Επίσης, πάντα επιθυμούσα να διερευνήσω αν υπάρχει κάποιο βαθύτερο αίτιο για το οποίο μαθητές ελκύονται από τη φυσική ενώ κάποιοι άλλοι ίσως και να την απεχθάνονται.Ακόμα αναρωτήθηκα γιατί υπάρχουν σημαντικές διαφορές στο πόσο εύκολα ή δύσκολα μπορούν κάποιοι μαθητές να κατανοήσουν τις έννοιες της φυσικής.  Η ανάπτυξη του κλάδου των Νεύρο-επιστημών έχει βοηθήσει στη διαπίστωση ότι υπάρχουν ορισμένες νεύρο-γνωστικές δεξιότητες του ανθρώπινου εγκέφαλου που συνεισφέρουν στην μάθηση. Έτσι λοιπόν, αποφάσισα να μελετήσω αν και με ποιον τρόπο, ένα σύνολο νεύρο-γνωστικών δεξιοτήτων που ονομάζονται «εκτελεστικές λειτουργίες», καθώς και οι μαθηματικές ικανότητες, συνεισφέρουν στην κατανόηση εννοιών φυσικής αλλά και στην επίλυση προβλημάτων φυσικής. __Για τους παραπάνω λόγους είναι σημαντικό να έχουμε συμμετέχοντες που έχουν επιλέξει ή σκέφτονται να επιλέξουν κατεύθυνση θετικών σπουδών αλλά και ανθρωπιστικών ή κοινωνικών σπουδών.__ 

Η έρευνα αυτή είναι πρωτότυπη και για τον λόγο αυτό χρειάζεται να διερευνηθούν πολλά αντικείμενα σε βάθος κάτι που αυξάνει τη διάρκειά της. Η συμμετοχή σας είναι πολύτιμη και καθοριστική στο να θέσουμε τις βάσεις για μια σύγχρονη προσέγγιση στη διδακτική της φυσικής για όλες τις ηλικίες. __Χάρη σε εσάς θα παραχθεί νέα γνώση που θα βοηθήσει μελλοντικά όλη την εκπαιδευτική κοινότητα.__ 

## Ηθική και Προσωπικά Δεδομένα

Η έρευνα έχει αξιολογηθεί και έχει λάβει έγκριση διεξαγωγής τόσο από την αρμόδια ομάδα “University of Cambridge Faculty of Education Ethics Committee” όσο και από το Ινστιτούτο Εκπαιδευτικής Πολιτικής (ΙΕΠ), αρμόδιο όργανο του Ελληνικού Υπουργείου Παιδείας και Θρησκευμάτων.    

Σε όλες τις αξιολογήσεις οι συμμετέχοντες __θα συμπληρώσουν μόνο ένα κωδικό αριθμό που θα λάβουν κατά τη διάρκεια του πρώτου πειραματικού μέρους.__ Ο κωδικός αυτός παράγεται τυχαία από την ηλεκτρονική εφαρμογή Qualtrics και εξασφαλίζει πλήρως την ανωνυμία όλων των συμμετεχόντων σε όλα τα πειραματικά μέρη.  

## Αναλυτική Παρουσίαση 

__Στόχος:__ Να κατασκευαστεί μια πρωτοποριακή διδακτική προσέγγιση της φυσικής η οποία θα ενισχύσει τις ικανότητες των μαθητών τόσο στην κατανόηση εννοιών όσο και στην επίλυση προβλημάτων φυσικής.

<img src="https://user-images.githubusercontent.com/95402829/145875537-018312e6-29ef-4633-b9c7-ef8804d50f0f.png" width="700" align="center">

<img src="https://user-images.githubusercontent.com/95580413/145672535-d83c192f-c0e0-426b-b884-f83968ed7fc9.png" width="700" align="center">

<img src="https://user-images.githubusercontent.com/95580413/145672561-75b5896e-cdff-4f69-931e-e39cf6012a03.png" width="700" align="center">

# Αν σας ενδιαφέρει να βοηθήσετε στην παραγωγή νέας γνώσης τότε είστε ένα βήμα μακριά!

## Σας παρακαλούμε να παραδώσετε σε εμάς ή στο σχολείο σας υπογεγραμμένη αυτή την [φόρμα συγκατάθεσης](https://docs.google.com/document/d/e/2PACX-1vSwVIjNTCvrR_iMp5-j7AqbUPVXa1EQgaZks5veNhbUpAEmSa904WAZ767szFZirutVTmOq-q3YJa9U/pub) από κάποιον γονέα. Αν οι συνθήκες δε το επιτρέπουν, μπορείτε ενναλακτικά να την αποστείλετε ηλεκτρονικά στη διεύθυνση [kt478@cam.ac.uk](kt478@cam.ac.uk) αφού πρώτα υπογραφεί από γονέα.
## [φόρμα συγκατάθεσης](https://docs.google.com/document/d/e/2PACX-1vSwVIjNTCvrR_iMp5-j7AqbUPVXa1EQgaZks5veNhbUpAEmSa904WAZ767szFZirutVTmOq-q3YJa9U/pub)

# Πειραματικό Μέρος

## Η πειραματική διαδικασία έχει τρία μέρη. Δεν είναι απαραίτητο να κάνετε και τα τρία μέρη την ίδια ημέρα. Μπορείτε να πραγματοποιήσετε το κάθε μέρος (1ο εκτελεστικές λειτουργίες, 2ο μαθηματικές ικανότητες και 3ο φυσική)  σε διαφορετική ημέρα. 
## Πρώτο Μέρος: 
•	Δημογραφικά στοιχεία

•	Δραστηριότητες νεύρο-γνωστικών δεξιοτήτων

•	Παραλαβή κωδικού αριθμού

Για το 1ο πειραματικό μέρος θα μεταβείτε στην πλατφόρμα Qualtrics για να απαντήσετε σε κάποιες δημογραφικές ερωτήσεις.__Προσοχή, στο μέρος αυτό θα λάβετε ένα κωδικό αριθμό. Πρέπει να σημειώσετε τον κωδικό αριθμό αυτό σε ένα φύλλο χαρτί ή στο κινητό σας γιατί θα τον χρησιμοποιήσετε τόσο στο 2ο όσο και στο 3ο μέρος της πειραματικής δραστηριότητας.__

Στη συνέχεια θα μεταβείτε στην πλατφόρμα PsycoPy στην οποία θα πραγματοποιήσετε τις δραστηριότητες των νεύρο-γνωστικών δεξιοτήτων. Οι δραστηριότητες αυτές μοιάζουν περισσότερο με παιχνίδια και έχουν χρησιμοποιηθεί εκτεταμένα σε έρευνες της γνωστικής ψυχολογίας. 

__Διάρκεια περίπου 1 ώρα με διαλείμματα__

## Ακολουθεί παράδειγμα των δραστηριοτήτων:

<img src="https://user-images.githubusercontent.com/95580413/145673227-7660519f-1817-4e7f-9b6d-ab219f033b63.png" width="700" align="center">


## Ακολουθεί ένα μικρό βίντεο επίδειξης των δραστηριοτήτων:

[![IMAGE ALT TEXT HERE](https://img.youtube.com/vi/1bOKgc8KQgw/0.jpg)](https://www.youtube.com/watch?v=1bOKgc8KQgw)

## Ξεκινήστε το 1ο μέρος της πειραματικής δραστηριότητας ακολουθώντας τον παρακάτω σύνδεσμο.
 
## Προσοχή πρέπει να το ανοίξετε σε ηλεκτρονικό υπολογιστή χρησιμοποιώντας Google Chrome, Mozilla Firefox ή Internet Explorer.

### Σας παρακαλώ να μη ξεχάσετε να καταγράψετε τον κωδικό σας αριθμό

## [Πατήστε ΕΔΩ για να ξεκινήσετε το πρώτο πείραμα.](https://cambridge.eu.qualtrics.com/jfe/form/SV_50jkycXV9kC6zFI)

## Δεύτερο μέρος:
•	Αξιολόγηση Φυσικής

•	Όλες οι ερωτήσεις είναι σε μορφή πολλαπλής επιλογής.

<img src="https://user-images.githubusercontent.com/95580413/145675200-b7545ae2-c207-485b-bf25-640693c86a59.png" width="120" align="right">

Το 2ο πειραματικό μέρος θα το πραγματοποιήσετε στην πλατφόρμα Qualtrics.__Θα πρέπει να συμπληρώσετε των κωδικό αριθμό που λάβατε στο 1ο μέρος της πειραματικής δραστηριότητας__.Μπορείτε να πραγματοποιήσετε την αξιολόγηση σε υπολογιστή ή σε κινητό ή σε tablet.__Ξεκινήστε το 2ο μέρος της πειραματικής δραστηριότητας πατώντας τον παρακάτω σύνδεσμο  ή φωτογραφίζοντας με το κινητό σας το αντίστοιχο QR  code.__

__Διάρκεια  κατά μέγιστο 1 ώρα και 30 λεπτά__

## [Πατήστε ΕΔΩ για να ξεκινήσετε το δεύτερο πείραμα.](https://cambridge.eu.qualtrics.com/jfe/form/SV_e3REcM5gChSdDWm)

## Τρίτο μέρος:
•	Αξιολόγηση Μαθηματικών

•	Όλες οι ερωτήσεις είναι σε μορφή πολλαπλής επιλογής.

<img src="https://user-images.githubusercontent.com/95580413/145674007-cb6c9ad2-05e5-450a-bc31-3e8bd0b8b5db.png" width="120" align="right">

Το 3ο πειραματικό μέρος θα το πραγματοποιήσετε στην πλατφόρμα Qualtrics.__Θα πρέπει να συμπληρώσετε των κωδικό αριθμό που λάβατε στο 1ο μέρος της πειραματικής δραστηριότητας__.Μπορείτε να πραγματοποιήσετε την αξιολόγηση σε υπολογιστή ή σε κινητό ή σε tablet.__Ξεκινήστε το 3ο μέρος της πειραματικής δραστηριότητας πατώντας τον παρακάτω σύνδεσμο ή φωτογραφίζοντας με το κινητό σας το αντίστοιχο QR  code.__

__Διάρκεια κατά μέγιστο 1 ώρα__

## [Πατήστε ΕΔΩ για να ξεκινήσετε το τρίτο πείραμα.](https://cambridge.eu.qualtrics.com/jfe/form/SV_07Jnnt65sBhn1EG)

# Αποστολή Βαθμολογιών

<img src="https://user-images.githubusercontent.com/95402829/145874665-a4c84055-2f59-4ed3-b096-efc75da8af2d.png" width="120" align="right">

## Παρακαλώ συμπληρώστε τους βαθμούς που σημειώσατε στα διαγωνίσματα τετραμήνου καθώς και στις τελικές εξετάσεις ακολουθώντας τον παρακάτω σύνδεσμο ή φωτογραφίζοντας το ακόλουθο QR code:

## [Σύνδεσμος Εισαγωγής Βαθμολογιών](https://cambridge.eu.qualtrics.com/jfe/form/SV_3TNYl19kcMbntQi )

## Ερωτήσεις – Απαντήσεις

### Ποιος είναι ο σκοπός της παρούσας έρευνας;
Η παρούσα έρευνα στοχεύει να διερευνήσει τον πιθανό ρόλο που μπορεί να έχει ένα σύνολο γνωστικών δεξιοτήτων που ονομάζονται «εκτελεστικές λειτουργίες», όπως επίσης και οι ικανότητες στα Μαθηματικά, στην κατανόηση των εννοιών της φυσικής καθώς και στην επίλυση προβλημάτων Φυσικής.

### Τι θα ζητηθεί από το παιδί μου να κάνει;
Οι μαθητές θα χρειαστεί να συμπληρώσουν ψηφιακές δραστηριότητες που αξιολογούν διάφορες νεύρο-γνωστικές δεξιότητες. Οι δραστηριότητες αυτές έχουν χρησιμοποιηθεί εκτεταμένα σε προηγούμενες έρευνες και __μοιάζουν περισσότερο με παιχνίδια.__ Επιπλέον, θα χρειαστεί να συμμετάσχουν σε αξιολογήσεις Μαθηματικών καθώς και σε αξιολογήσεις Φυσικής, όλα __σε μορφή πολλαπλής επιλογής.__ Τέλος, οι βαθμολογίες τους στο διαγώνισμα  τετραμήνου καθώς και στα τελικά διαγωνίσματα των εξετάσεων του Ιουνίου, τόσο στα Μαθηματικά όσο και στη Φυσική, θα χρησιμοποιηθεί για να ολοκληρωθεί η αξιολόγηση των ικανοτήτων τους στα συγκεκριμένα μαθήματα. Η αντιστοίχιση του βαθμού θα γίνει __μέσω τυχαίου κωδικού αριθμού__ για τον κάθε μαθητή, άρα __ο ερευνητής δε θα γνωρίζει τα ονόματα των παιδιών.__

### Οι πληροφορίες του παιδιού μου θα παραμείνουν εμπιστευτικές;
Όλες οι πληροφορίες που θα συλλεχθούν θα παραμείνουν αυστηρά εμπιστευτικές, καθώς θα χρησιμοποιηθεί __τυχαίος κωδικός αριθμός για κάθε μαθητή__, και θα χρησιμοποιηθούν αποκλειστικά για ερευνητικούς σκοπούς. Η αποθήκευση όλων των πληροφοριών γίνεται με τη χρήση τυχαίων αριθμών που αποτελούν την «ταυτότητα» του κάθε μαθητή με αποτέλεσμα να μην είναι δυνατή η σύνδεση οποιουδήποτε στοιχείου με την ταυτότητα των μαθητών ή τη δική σας. 

### Πώς θα χρησιμοποιηθούν τα δεδομένα;
Είναι πιθανόν τα αποτελέσματα της έρευνας να παρουσιαστούν σε επίσημα ακαδημαϊκά συνέδρια και/ή σε ακαδημαϊκά βιβλία ή άρθρα. Οι αναφορές αυτές θα γραφούν χρησιμοποιώντας ομαδικά δεδομένα. Στην προσπάθεια ανάπτυξης του κινήματος “Open Science” κάποια αποτελέσματα θα μοιραστούν με άλλους ερευνητές. Στην περίπτωση αυτή, κανένα στοιχείο ταυτότητας δε θα επιτρέψει σε άλλους να συνδέσουν τα αποτελέσματα αυτά με το παιδί σας ή με εσάς. 

### Πώς θα αποθηκευτούν τα δεδομένα;
Τα δεδομένα που θα συλλεχθούν από τη συγκεκριμένη έρευνα θα αποθηκευτούν σε ασφαλή ηλεκτρονικά αρχεία. Δυνατότητα πρόσβασης στα δεδομένα θα έχουν μόνο η υπεύθυνη καθηγήτρια του πανεπιστημίου, Dr Michelle R. Ellefson καθώς και ο βασικός ερευνητής της συγκεκριμένης έρευνας, Κωνσταντίνος Τσιγαρίδης. 

### Είναι εθελοντική η συμμετοχή;
Η έρευνα αυτή είναι απόλυτα εθελοντική, το οποίο σημαίνει ότι είναι δική σας απόφαση το αν θα συμμετάσχει το παιδί σας ή όχι. Είναι επίσης προσωπική σας επιλογή να αποχωρήσετε εσείς και το παιδί σας οποιαδήποτε στιγμή χωρίς να παρέχετε οποιαδήποτε εξήγηση για την αποχώρησή σας.__Η έρευνα αυτή βασίζεται στην προθυμία των γονέων και των μαθητών.__ Θα ήμουν ευγνώμων αν θα μπορούσατε να παρέχετε τη συγκατάθεσή σας ώστε το παιδί σας να συμμετάσχει στην παρούσα έρευνα. Παρακαλώ σημειώστε ότι θα μπορώ να συμπεριλάβω το παιδί σας στην έρευνα μόνο μετά την παραλαβή του εγγράφου με τη συγκατάθεσή σας.

### Υπάρχουν κίνδυνοι;
Δεν υπάρχει κανένας γνωστός κίνδυνος που να συνδέεται με την παρούσα έρευνα. 

### Ηθική:
Η έρευνα αυτή έχει λάβει ηθική έγκριση από την αρμόδια ομάδα “University of Cambridge Faculty of Education Ethics Committee”. Επίσης η έρευνα έχει λάβει έγκριση διεξαγωγής από το ΙΕΠ, αρμόδιο όργανο του Υπουργείου Παιδείας και Θρησκευμάτων. 

### Αν υπάρχουν ερωτήσεις;
Παρακαλώ μη διστάσετε να επικοινωνήσετε με τον επικεφαλής της παρούσας έρευνας Κωνσταντίνο Τσιγαρίδη ή την υπεύθυνη καθηγήτρια του INSTRUCT Lab Dr Michelle R. Ellefson [educ-thinkingskills@lists.cam.ac.uk](educ-thinkingskills@lists.cam.ac.uk) για τυχόν ερωτήσεις ή ανησυχίες που μπορεί να θέλετε να συζητήσετε.

Σας ευχαριστώ πολύ για τον χρόνο σας,

Κωνσταντίνος Τσιγαρίδης, 

MSc PhD candidate, INSTRUCT Lab, Faculty of Education

University of Cambridge

[Kt478@cam.ac.uk](Kt478@cam.ac.uk)

<img src="https://user-images.githubusercontent.com/95580413/145675877-deb0fc03-407f-4174-a014-ee8c8b490206.png" width="700" align="center">






